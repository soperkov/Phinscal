<div style='max-width: 700px; padding: 20px; font-family: Arial, sans-serif; line-height: <br/>1.6;'><h3 style='color: darkgoldenrod;'>Članak 1. Predmet Posebnih Uvjeta  </h3><p><br />1.1.  Potpisivanjem Zahtjeva za aktivaciju usluge Premium fiskalna blagajna (dalje u tekstu: Zahtjev), koji  se podnosi na obrascu Hrvatskog Telekoma d.d. (dalje u tekstu: HT), odnosno podnošenjem Zahtjeva  na drugi način koji omogući HT, poslovni korisnik (dalje u tekstu: Korisnik) prihvaća ove Uvjete  Hrvatskog Telekoma d.d. za uslugu Premium fiskalna blagajna (dalje u tekstu: Usluga). Po primitku  Zahtjeva, HT će, nakon provjere boniteta, odnosno solventnosti Korisnika, u pisanom obliku, odnosno  na  drugi  odgovarajući  način  obavijestiti  Korisnika  o  prihvaćanju/odbijanju  Zahtjeva.  Ugovor  o  korištenju Usluge  smatra se sklopljenim u trenutku kada HT prihvati Zahtjev Korisnika. Ovi Uvjeti  korištenja, zajedno sa Zahtjevom, Obavijesti o prihvaćanju Zahtjeva te Cjenikom HT-a za Uslugu  (http://www.hrvatskitelekom.hr), čine Ugovor o korištenju Usluge. Podnositelj zahtjeva može biti:  <br />•  Bilo koja pravna osoba  <br />•  Bilo koja fizička osoba koja obavlja neku od samostalnih djelatnosti:  o  Obrtničke djelatnosti  o  Slobodna zanimanja  o  Samostalna djelatnost zdravstvenih djelatnika, veterinara, odvjetnika, javnih bilježnika,  revizora,  inženjera,  arhitekata,  poreznih  savjetnika,  stečajnih  upravitelja,  tumača,  prevoditelja, turističkih djelatnika i druge slične djelatnosti  o  Samostalna djelatnost znanstvenika, književnika, izumitelja i druge slične djelatnosti  o  samostalna predavačka djelatnost, odgojna djelatnost i druge slične djelatnosti i/ili  o  samostalna djelatnost novinara, umjetnika i športaša  o  Djelatnosti poljoprivrede i šumarstva  <br />1.2.  U  smislu  ovih  Uvjeta,  Usluga  obuhvaća:  isporuku,  instalaciju,  korištenje  opreme,  aplikacije(a)  instalirane(ih) na opremi/na webu (pojašnjenja radi: aplikacija se sastoji od dva dijela od kojih je jedan  instaliran na Opremi, a drugi se koristi putem weba radi korištenja nekih funkcionalnosti Usluge,  primjerice pregled izdanih računa, ažuriranje cjenika), pružanje tehničke podrške putem udaljenog  pristupa i po potrebi otklon smetnji u radu opreme i/ili aplikacije putem udaljenog pristupa ili (po  potrebi) na lokaciji Korisnika te mogućnost kupnje dodatne opreme za Opremu koju će HT eventualno  imati u ponudi u sklopu Usluge. U skladu s ovim Uvjetima i za vrijeme trajanja ovoga ugovornog  odnosa, HT daje Korisniku na korištenje opremu i aplikaciju, kako je gore opisano, a koja oprema je  specificirana  u  Zahtjevu  (dalje  u  tekstu  zajedno:  Oprema).  Pojašnjenja  radi,  usluga  instalacije  podrazumijeva i unos Korisnikovog cjenika u aplikaciju – ukoliko Korisnik zatraži takav unos od HT-a,  obvezan je dostaviti cjenik svojih proizvoda/usluga u formatu predviđenom od strane HT-a te snosi  punu odgovornost za točnost dostavljenih podataka.  </p><h3 style='color: darkgoldenrod;'>Članak 2. Način pružanja Usluge </h3><p><br />2.1.  Ugovorne strane suglasno utvrđuju da su ovim Uvjetima i Zahtjevom definirane sve pojedinosti glede  vrste, opsega i kvalitete Usluge.  <br />2.2.  HT pruža Uslugu na lokaciji Korisnika te udaljenim pristupom u slučaju tehničke podrške, osim ako se  HT i Korisnik izričito nisu drugačije dogovorili ili ako vrsta Usluge ne zahtijeva njezino pružanje na nekoj  drugoj lokaciji (npr. na lokaciji HT-a).  <br />2.3.  Korisnik može putem Zahtjeva zatražiti i dodatne usluge navedene u Cjeniku (primjerice dodatna  usluga Ažuriranje cjenika). Dodatne usluge se naplaćuju prema Cjeniku. Pojašnjenja radi, Korisnik koji  zatraži dodatnu uslugu Ažuriranja cjenika obvezan je dostaviti HT-u cjelokupan, ažurirani cjenik svojih  proizvoda/usluga u formatu predviđenom od strane HT-a, a koji ažurirani cjenik će HT unijeti u  aplikaciju. Korisnik snosi punu odgovornost za točnost dostavljenih podataka. </p><h3 style='color: darkgoldenrod;'>Članak 3. Preduvjeti za korištenje svih funkcionalnosti Usluge </h3><p><br />3.1.  Prihvatom ovih Uvjeta Korisnik potvrđuje da je upoznat i suglasan da su sljedeći minimalni preduvjeti  potrebni kako bi Korisnik mogao koristiti sve funkcionalnosti Usluge:  <br />3.1.1.  osigurano električno napajanje za sve jedinice Opreme;  <br />3.1.2.  mobilna internetska veza (koju osigurava HT u sklopu usluge);  <br />3.1.3.  FINA certifikat i lozinka;  <br />3.1.4.  cjenik svojih proizvoda i/ili usluga;   a)  korisnik šalje Partneru svoj cjenik (e-mailom) prilikom usuglašavanja termina i lokacije  isporuke i instalacije opreme s Partnerom. ukoliko želi da mu Partner prilikom instalacije   postavi cjenik u aplikaciju na Premium fiskalnu blagajnu.  b)  korisnik može i sam unijeti cjenik u aplikaciju nakon instalacije uređaja, putem korisničke  web aplikacije  c)  naknadni zahtjev za ažuriranjem korisnikovog cjenika od strane HT-a (tj. SW partnera)  naplaćuje se korisniku jednokratno, kao dodatna usluga koju zahtijeva od HT-a.  <br />3.1.5.  interna Odluka o označavanju poslovnih prostora, naplatnih uređaja i djelatnika;  U slučaju da Korisnik ne osigura bilo koji od preduvjeta navedenih u ovim Uvjetima u roku od pet (5)  kalendarskih  dana  od  prihvaćanja  Zahtjeva  od  strane  HT-a,  sam  snosi  odgovornost  zbog  nemogućnosti korištenja funkcionalnosti Usluge (ovo se posebno odnosi na preduvjete iz točaka  <br />3.1.3, <br />3.1.4. i <br />3.1.5. koje Korisnik treba elektronskim putem (e-mailom) dostaviti HT-u, odnosno HT- ovom podizvođaču (na e-mail adresu: korisnik.pfb@combis.hr) za potrebe konfiguracije Opreme za  nesmetan rad Usluge). U tom slučaju Korisnik može naknadno samostalno konfigurirati dostavljenu  Opremu putem web aplikacije ili uz pomoć Službe za korisnike HT-a dostupne na broj 0800 0005.  Korisnik može zatražiti HT da mu naknadno na lokaciji Korisnika, po ostvarenju svih preduvjeta koji su  nedostajali,  izvrši  konfiguraciju  Opreme,  a  što  će  biti  naplaćeno  u  skladu  s  Cjenikom  Usluge  („Intervencija na terenu“). U slučaju fiksnog pristupa internetu – ukoliko Korisnik ne osigura Internet,  Partner ne može provjeriti instalaciju opreme i neće isporučiti i instalirati opremu, Korisniku će se  naplatiti izlazak na teren, a ako ne osigura Internet u daljnjem roku od 6 mjeseci, ugovor će se  automatski smatrati raskinutim. </p><h3 style='color: darkgoldenrod;'>Članak 4. Rokovi  </h3><p><br />4.1.  HT se obvezuje u okviru svojih tehnoloških mogućnosti poduzeti najveće napore kako bi osigurao  sljedeće rokove za pružanje tehničke podrške, odnosno otklanjanje smetnji na Opremi, tj. isporuku  zamjenske Opreme:  <br />4.1.1.  smetnje prijavljene od 0h do 22 h otklanjaju se sljedećega kalendarskog dana;  <br />4.1.2.  za prijave izvan vremena definiranog u prethodnoj točki rok se produljuje za jedan kalendarski  dan;  <br />4.1.3.  za smetnje prijavljene na lokacijama na otocima rok se produljuje za vrijeme potrebno za  putovanje do otoka, a što između ostalog ovisi i o dostupnim mogućnostima transporta  (trajekti, mostovi,…)..   </p><h3 style='color: darkgoldenrod;'>Članak 5. Tehnička i korisnička podrška </h3><p><br />5.1.  Otklanjanje smetnje na Opremi u okviru Usluge za svaku se pojedinu jedinicu Opreme vrši udaljenim  pristupom. Smetnje se prijavljuju na broj telefona 0800 0005. U slučaju da otklanjanje smetnje na  Opremi nije moguće provesti udaljenim pristupom, HT će u rokovima definiranim u članku 4. ovih  Uvjeta preuzeti takvu Opremu na lokaciji Korisnika i Korisniku isporučiti zamjensku Opremu za  korištenje. HT će poduzeti najveće napore da u okviru svojih tehnoloških mogućnosti osigura integritet  i kontinuitet Usluge.  <br />5.2.  Troškove izlazaka na teren i popravaka kvarova koji su posljedica nesavjesnog rukovanja Opremom ili  pogrešno prijavljene smetnje, tj. onih koji nisu nastali krivnjom HT-a, Korisnik je dužan sam podmiriti  po ispostavi računa. Dodatno, u slučaju da je potreba za izlaskom na lokaciju Korisnika posljedica  neosiguravanja preduvjeta navedenih u članku 3. ovih Uvjeta od strane Korisnika, Korisniku se  naplaćuje izlazak na teren u skladu s cijenom naznačenoj u Cjeniku.  <br />5.3.  Otklanjanje smetnji na Opremi obavlja isključivo HT-ovo ovlašteno osoblje ili ovlašteno osoblje HT- ova podizvođača.  <br />5.4.  Izlasci na teren, koji su posljedica pogrešno prijavljene smetnje, obračunavaju se prema Cjeniku HT-a  za Uslugu.  <br />5.5.  Korisnik se obvezuje da neće otvarati, oštećivati niti na bilo koji način mijenjati Opremu. U slučaju  nastanka štete na Opremi danoj na korištenje u skladu s ovim Uvjetima, a koja je nastala kao posljedica  postupanja Korisnika ili propuštanja dužnih radnji s Korisnikove strane, Korisnik je dužan podmiriti HT- u nastalu štetu.  <br />5.6.  Korisnik nije ovlašten: (i) uklanjati originalni operacijski sustav i programe koji su instalirani na Opremi;  (ii) instalirati bilo kakav softver na Opremu. U slučaju da se Korisnik ne pridržava ovdje navedenog, HT  ne može jamčiti punu funkcionalnost Usluge te, vezano za to, ne snosi nikakvu odgovornost za  eventualno nastale štete Korisniku, već ima pravo na naknadu štete od Korisnika. Dodatno, HT u  takvom slučaju ima pravo na raskid ovog Ugovora s trenutnim učinkom.  <br />5.7.  Pri pružanju tehničke podrške Opreme udaljenim pristupom na Opremu, Korisnik je obvezan osigurati  pretpostavke za uspostavljanje sigurne veze za udaljenu podršku. To uključuje: (i) aktivnu internetsku  vezu; (ii) fizički pristup Korisnika Opremi i komuniciranje telefonom. U slučaju potrebe, HT-ova  korisnička služba navodit će Korisnika kroz sve korake potrebne za uspješno otklanjanje smetnje. Od  Korisnika se očekuje da surađuje kako bi se problem pokušao riješiti udaljenim pristupom. U slučaju  da Korisnik iz bilo kojeg razloga nije spreman na opisanu suradnju prilikom otklanjanja prijavljene  smetnje, HT za otklanjanje kvara može, na Korisnikov zahtjev, poslati terensku ekipu, koji izlazak na  teren se Korisniku naplaćuje prema Cjeniku HT-a za Uslugu.  <br />5.8.  U slučaju da se tijekom otklanjanja greške na Opremi zaključi da je neophodno potrebno ponovno  pokretanje/formatiranje Opreme, Korisniku nakon takvog ponovnog pokretanja/formatiranja Opreme  neće biti dostupna ažuriranja njegovog cjenika koja je napravio od eventualnog prestanka internetske  veze i takvog ponovnog pokretanja/formatiranja.  <br />5.9.  Udaljeni pristup u okviru Usluge podrazumijeva da će se prijenos podataka vršiti putem internetske  veze Korisnika i generirati na njoj. Internetska veza i prijenos podataka nisu predmet ovih Uvjeta i ne  naplaćuju se po ovim Uvjetima, već se naplaćuju po važećim cijenama/uvjetima za prijenos podataka  utvrđenim cjenikom/uvjetima davatelja internetske usluge Korisniku. U skladu s navedenim, HT ne  odgovara  Korisniku  za  eventualne  prekide  ili  greške  u  internetskoj  vezi,  odnosno  pri  prijenosu  podataka, kao ni za eventualnu štetu koja bi uslijed takvih prekida/grešaka nastala ili mogla nastati  Korisniku.  <br />5.10.  Korisnička podrška  <br />•  Služba za korisnike: 0800 0005 (0 − 24 h)  <br />•  e-adresa: helpdesk.poslovni@t.ht.hr  <br />•  web mjesto (službena stranica HT-a): www.hrvatskitelekom.hr  </p><h3 style='color: darkgoldenrod;'>Članak 6.  Cijene i uvjeti plaćanja  </h3><p><br />6.1.  Mjesečna naknada za Uslugu i sve ostale naknade koje HT obračunava i naplaćuje u skladu s ovim  Uvjetima utvrđene su važećim Cjenikom HT-a za Uslugu.  <br />6.2.  HT je ovlašten mijenjati Cjenik HT-a za Uslugu te se obvezuje objaviti ga i učiniti dostupnim Korisniku  na pravovremen i prikladan način. Cjenik HT-a za Uslugu, kao i sve njegove kasnije izmjene i dopune,  dostupni su na svim ovlaštenim prodajnim mjestima HT-a i na službenoj stranici HT-a. U slučaju da je  izmjena Cjenika u dijelu koji je primjenjiv na Korisnika za njega nepovoljnija od prethodno ugovorene,  Korisnik ima pravo pisanim putem raskinuti ugovor o pružanju Usluge bez naknade u roku od 30 dana  od objave izmjene Cjenika.  <br />6.3.  Ako zbog propusta Korisnika podaci o identitetu Korisnika, broj računa te drugi podaci potrebni za  pravilno evidentiranje uplate nisu ispravno uneseni u obrazac za plaćanje, HT neće odgovarati za  nemogućnost evidentiranja uplate proizašle iz navedenih razloga sve dok Korisnik ne dostavi HT-u  dokaz o izvršenoj uplati.  <br />6.4.  Na dospjela, a nenaplaćena potraživanja od Korisnika HT ima pravo obračunati zakonsku zateznu  kamatu u skladu s važećim propisima Republike Hrvatske.  <br />6.5.  Ako s obzirom na platežnu sposobnost Korisnika ili njegovo dosadašnje ponovljeno kašnjenje u  plaćanju usluga, HT utvrdi da postoji osnovana sumnja da Korisnik neće biti u mogućnosti ili da nema  namjeru podmiriti svoja dugovanja za pružene usluge, HT može od Korisnika zatražiti odgovarajuće  osiguranje za plaćanje usluga (uplata pologa, bankarska garancija i sl.) koje HT bude smatrao  potrebnima, a Korisnik se obvezuje ispuniti takav zahtjev HT-a u razumnom roku ako rok prethodno  nije utvrđen u zahtjevu za dostavom sredstva osiguranja plaćanja.   </p><h3 style='color: darkgoldenrod;'>Članak 7.  Naplata potraživanja </h3><p><br />7.1.  Korisnik je dužan platiti račun HT-u u cijelosti do dana dospijeća navedenog na računu HT-a.  <br />7.2.  U slučaju kašnjenja s plaćanjem računa, ako Korisnik ima primjedbu na zaprimljeni račun, obvezan je  u roku dospijeća platiti prosječni iznos kojim je bio zadužen u razdoblju od tri (3) mjeseca prije  razdoblja na koje se odnosi prigovor ili nesporni dio te u opisu plaćanja izričito navesti koji dio i u  odnosu na koju stavku iskazanu na računu plaća i smatra nespornom. U odnosu na sporni dio računa  Korisnik je obvezan u roku od 30 dana od zaprimanja računa uputiti HT-u pisani prigovor te navesti  razloge osporavanja predmetnog računa, u protivnom HT zadržava pravo onemogućavanja korištenja  svim ICT uslugama navedenima na tom računu. HT će donijeti odluku o utemeljenosti prigovora te o  istom pisanim putem izvijestiti Korisnika u roku od 15 dana od primitka prigovora.  <br />7.3.  Ako Korisnik ne plati cjelokupni iznos računa do dana dospijeća navedenog na računu, HT će mu  dostaviti pisanu opomenu za plaćanje računa koja sadrži upozorenje da će HT onemogućiti daljnje  korištenje Usluge ako korisnik ne podmiri svoje dugovanje. U tom slučaju HT neće odgovarati Korisniku  za bilo koju štetu koja može nastati Korisniku zbog onemogućavanja korištenja Usluge. Ukoliko se  opomena dostavlja poštom, smatra se isporučenom treći dan od dana kada je HT uručio opomenu  ovlaštenom  davatelju  poštanskih  odnosno  drugih  odgovarajućih  usluga.  Ukoliko  se  opomena  dostavlja u elektroničkom obliku, ista se smatra primljenom u roku od tri dana od slanja e-mail poruke  na e-mail adresu Korisnika naznačenu na Zahtjevu, odnosno posljednju e-mail adresu koju je Korisnik  dostavio HT-u u skladu s člankom 15. ovih Uvjeta korištenja.  <br />7.4.  HT zadržava pravo obračunati Korisniku troškove Opomene u skladu s važećim Cjenikom HT-a za  Uslugu. </p><h3 style='color: darkgoldenrod;'>Članak  8.  Isporuka,  instalacija,  prelazak  rizika  slučajne  propasti  i  oštećenja, </h3><p>dodjela i korištenje korisničkih oznaka  <br />8.1.  HT će poduzeti najveće napore kako bi osigurao isporuku i instalaciju Opreme na lokaciji/lokacijama  prema specifikaciji Opreme navedenoj u Zahtjevu u roku od 45 (četrdeset i pet) kalendarskih dana od  prihvaćanja Zahtjeva Korisnika u skladu sa stavkom <br />1.1. članka 1. ovih Uvjeta.  <br />8.2.  HT će pružati tehničku podršku u odnosu na isporučenu i instaliranu Opremu danu na korištenje  Korisniku u skladu s uvjetima definiranima ovim Uvjetima.  <br />8.3.  Rizik slučajne propasti i oštećenja Opreme prelazi na Korisnika nakon isporuke Opreme predajom u  posjed Korisniku na mjestu i u vrijeme utvrđeno u Zapisniku o isporuci i instalaciji Opreme. Ako nakon  prelaska rizika na Opremi nastane šteta ili dođe do njezina propadanja, Korisnik će biti obvezan  naknaditi tako nastalu štetu HT-u. HT će Korisniku ispostaviti račun na iznos takve štete koji je Korisnik  obvezan podmiriti u roku dospijeća navedenog na računu HT-a.  <br />8.4.  Korisnik na korištenje dobiva Opremu čiji je svaki komad označen identifikacijskim oznakama HT-a:  identifikacijskom oznakom ICT i inventarnim brojem HT-a. Korisnik se obvezuje držati u strogoj tajnosti  i čuvati s dužnom pažnjom, pogotovo od neovlaštenog pristupa, predmetne identifikacijske oznake.  Korisnik se obvezuje da za vrijeme korištenja Opreme s iste neće uklanjati identifikacijske oznake.  <br />8.5.  Identifikacijska oznaka ICT koristi se prilikom prijave smetnje ili bilo koje druge komunikacije sa  službama HT-a kada je neophodno jednoznačno identificirati predmetnu Opremu.  <br />8.6.  Inventarni broj HT-a i identifikacijska oznaka ICT su knjigovodstveni brojevi HT-a pod kojim je pojedini  komad Opreme evidentiran u HT-ovim poslovnim knjigama.  <br />8.7.  Identifikacijsku oznaku ICT i inventarni broj HT-a Korisnik je dužan čuvati od oštećenja. U slučaju da  dođe do oštećenja ili nestanka neke od ovih oznaka ili Korisnik posumnja na moguću zlouporabu i/ili  neovlašteno korištenje dobivenih identifikacijskih oznaka, o tome je dužan obavijestiti HT u najkraćem  mogućem roku, ne duljem od 8 (osam) kalendarskih dana, pozivom Službi za korisnike (0800 0005).  <br />8.8.  Korisnik se obvezuje držati u tajnosti identifikacijske oznake koje mu je dodijelio HT. Ako Korisnik  primijeti da treća osoba neovlašteno ili nezakonito koristi njegovu identifikacijsku oznaku, dužan je o  tome odmah obavijestiti HT. Korisnik je isključivo odgovoran za svaku štetu nastalu uslijed nepravilnog  postupanja i/ili zlouporabe ili neovlaštenog korištenja dodijeljene mu identifikacijske oznake. </p><h3 style='color: darkgoldenrod;'>Članak 9. Preuzimanje Opreme, izvršenje usluge instalacije </h3><p><br />9.1.  Korisnik će odmah po isporuci Opreme izvršiti provjeru količine i vanjskog izgleda Opreme, što će se  konstatirati potpisivanjem zapisnika o isporuci i instalaciji Opreme u koji se unosi eventualno uočen  manjak ili oštećenje Opreme (dalje u tekstu: Zapisnik o isporuci i instalaciji Opreme).  <br />9.2.  Zapisnikom o isporuci i instalaciji Opreme će se ujedno konstatirati uspješan tehnički prijem Opreme  (provjera funkcionalnosti Opreme) koji će također biti obavljen na dan isporuke i instalacije Opreme  na lokaciji Korisnika navedenoj u Zahtjevu. Tehnički prijem Opreme obavit će ovlaštene osobe HT-a ili  njegova podizvođača i ovlaštene osobe Korisnika (ovlaštenom osobom Korisnika smatrat će se ona  osoba koju HT ili njegov podizvođač zateknu u dogovorenom terminu na lokaciji Korisnika; pečat  Korisnika ne predstavlja preduvjet za valjanost zapisnika). Ukoliko Korisnik nije osigurao neki od  preduvjeta  za  punu  funkcionalnost  Usluge,  ovlaštene  osobe  HT-a  ili  njegovog  podizvođača  će  provjeriti one funkcionalnosti Opreme koje je moguće provjeriti s obzirom na osigurane preduvjete.  <br />9.3.  Ako Oprema ima nedostatke u vanjskom izgledu ili funkcioniranju, koje je primijećeno za vrijeme  instalacije Opreme, HT će u najkraćem mogućem roku, ne dužem od 7 (sedam) kalendarskih dana od  instalacije Opreme zamijeniti neispravnu ili oštećenu Opremu ili dostaviti zamjensku opremu, odnosno  izvršiti uslugu instalacije.  <br />9.4.  Ako Korisnik počne koristiti Opremu prije dovršetka tehničkog prijma iz stavka <br />9.2. ovog članka,  smatrat će se da nema primjedbi na Opremu, što će se konstatirati potpisivanjem Zapisnika o isporuci  i instalaciji Opreme od ovlaštene osobe HT-a ili njegova podizvođača i ovlaštene osobe Korisnika.  <br />9.5.  Sve nedostatke koji bi se mogli pojaviti nakon uspješne isporuke, instalacije i tehničkog prijma Opreme  HT će otkloniti u skladu s člankom 5. ovih Uvjeta. </p><h3 style='color: darkgoldenrod;'>Članak 10. Korištenje Opreme </h3><p><br />10.1.  HT Korisniku daje Opremu na korištenje prema ovdje definiranim uvjetima.  <br />10.2.  Korisnik je ovlašten Opremu danu mu na korištenje, uključujući i sav eventualan softver/aplikacije  instalirane na Opremi, koristiti isključivo za svoje vlastite potrebe.  <br />10.3.  Usluge i Opremu koja je predmet ovih Uvjeta Korisnik ne smije upotrebljavati za aktivnosti koje su  zakonom zabranjene. Korisnik je osobno odgovoran za uporabu Opreme koja je predmet ovih Uvjeta  koja je suprotna zakonskim propisima ili ovim Uvjetima. Korisnik se obvezuje nadoknaditi štetu koja bi  takvim aktivnostima nastala HT-u i/ili bilo kojoj trećoj strani te neće HT držati odgovornim za bilo  kakve tužbe usmjerene na naknadu takve štete.  <br />10.4.  Korisnik se obvezuje čuvati pažnjom dobroga gospodarstvenika Opremu u vlasništvu HT-a koja mu je  predana na korištenje u skladu s ovim Uvjetima.  <br />10.5.  Ako Korisnik upotrebljava Opremu protivno njezinoj namjeni, ako je oštećuje, a posebno ako je bez  odobrenja HT-a daje na uporabu trećim osobama, HT je ovlašten raskinuti ugovorni odnos zasnovan  ovim Uvjetima pisanom obaviješću s trenutačnim učinkom i ima pravo na naknadu cjelokupne nastale  štete.  <br />10.6.  Po prestanku Ugovora o korištenju Usluge iz bilo kojeg razloga, u roku od 7 (sedam) kalendarskih dana  od dana prestanka trajanja korištenja, Korisnik je obvezan predati Opremu HT-u u jednakom stanju u  kojem ju je primio (izuzev istrošenosti koja je posljedica redovnog korištenja) i bit će odgovoran HT-u  za svu štetu nastalu na Opremi. Opremu će na lokaciji Korisnika preuzeti ovlaštene osobe HT-a ili HT- ova podizvođača, u terminu dogovorenom s Korisnikom. Ako Korisnik ne preda HT-u Opremu u  dogovornom terminu te ovlaštene osobe HT-a ili HT-ova podizvođača budu morale ponovo izlaziti na  teren radi preuzimanja Opreme, Korisniku će se naplatiti naknada tog drugog izlaska na teren u skladu  s važećim Cjenikom HT-a za Uslugu. Nadalje, u slučaju prestanka Ugovora o korištenju Usluge iz bilo  kojeg razloga, u slučaju da je Oprema koju je Korisnik predao HT-u oštećena uslijed postupanja  Korisnika, Korisnik će biti obvezan naknaditi HT-u štetu učinjenu na Opremi prema troškovima  popravka, odnosno u slučaju da je Oprema uništena bit će obvezan platiti HT-u naknadu za uništenu  Opremu prema važećem Cjeniku HT-a za Uslugu. U slučaju da Korisnik ne vrati Opremu ovlaštenoj  osobi HT-a ili njegova podizvođača, ili je vrati uništenu, u skladu s odredbama ovih Uvjeta, Korisniku  će se obračunati naknada za uništenu Opremu prema važećem Cjeniku HT-a za Uslugu.  <br />10.7.  Podaci koje Korisnik pohrani na Opremi, uključujući i putem dijela aplikacije kojem Korisnik pristupa  putem weba, vlasništvo su Korisnika. Po prestanku ovog ugovornog odnosa između HT-a i Korisnika iz  bilo kojeg razloga, HT će ukloniti sve Korisnikove podatke s Opreme koja se vraća HT-u i s web dijela  aplikacije.   </p><h3 style='color: darkgoldenrod;'>Članak 11. Softver </h3><p><br />11.1.  U odnosu na softver koji je instaliran na Opremi (pojašnjenja radi, pojam softver u ovim Uvjetima  korištenja uključuje i aplikacije instalirane na Opremi), HT Korisniku ustupa neisključivo i neprenosivo  pravo korištenja samo na Opremi za vrijeme trajanja Ugovora o korištenju Usluge. Ukoliko nositelj  prava intelektualnog vlasništva nad softverom odredi dodatne uvjete korištenja takvog softvera,  Korisnik će s istima biti upoznat te ih se obvezuje u cijelosti pridržavati kroz čitav period korištenja  Opreme.  <br />11.2.  U slučaju postojanja bilo kakvih dodatnih uvjeta, ograničenja i/ili ovlaštenja za korištenje bilo kojeg  softvera koji HT ima ili će imati u ponudi, Korisniku će isti biti izloženi te će ih Korisnik morati prihvatiti  prije korištenja takvog softvera.  <br />11.3.  U svrhu izbjegavanja eventualnih nesporazuma, Korisnik ne stječe pravo vlasništva ili bilo kakvo drugo  pravo u pogledu softvera instaliranih na Opremi od strane HT-a, osim onih izričito navedenih u ovim  Uvjetima.  <br />11.4.  Korisnik nije ovlašten modificirati, prilagoditi, promijeniti, prevoditi ili stvarati izvedene radove iz  softvera instaliranog na Opremi od strane HT-a, te nije ovlašten isto kopirati, umnožavati, instalirati,  spajati s drugim softverom, vršiti obrnuti inženjering, dekompilirati ili na drugi način pokušavati  pribaviti izvorni kod tih softvera, razvijati ili raditi nove inačice softvera, kao niti isto distribuirati,  podlicencirati ili koristiti na bilo koji način osim kako mu je to izričito dozvoljeno prethodnim stavkom.  <br />11.5.  HT korisniku isporučuje softver koji je instaliran na Opremi u konačnom obliku, po principu „kako je“  („as is“) te se isključuje bilo kakvo jamstvo glede bilo kakvih materijalnih ili drugih nedostataka  softvera. Nadalje, HT ne može jamčiti: (i) da prilikom korištenja Usluge neće doći do pogrešaka u radu  softvera i (ii) neprestani rad softvera te da tom prilikom neće doći do eventualnih kvarova. U takvom  slučaju HT će poduzeti sve korake da pogrešku/kvar otkloni u najkraćem mogućem roku; </p><h3 style='color: darkgoldenrod;'>Članak 12. Odgovornost za pravne nedostatke  </h3><p><br />12.1.  Svaka strana ugovornog odnosa zasnovanog ovim Uvjetima odgovorna je naknaditi svu nastalu štetu  drugoj strani u pogledu zahtjeva, postupaka, dugovanja, šteta, troškova i izdataka koji proizlaze iz  zahtjeva temeljenog na kršenju patentnih prava, autorskih prava, licencija, trgovačkih tajni, robnih  marki ili drugih intelektualnih prava trećih osoba, pod uvjetom da je za kršenje takvih prava utvrđena  krivnja te strane.  <br />12.2.   U slučaju da je podignut zahtjev ili pokrenut postupak zbog kršenja prava navedenih u prethodnom  stavku ovog članka ili postoji opravdano očekivanje HT-a da će takav postupak biti pokrenut, HT može  o svom trošku poduzeti potrebne i moguće mjere da izbjegne kršenje ili navodno kršenje tih prava u  daljnjem pružanju Usluga. To se posebno može učiniti izmjenom ili zamjenom odgovarajućeg dijela  Usluge ili reguliranjem odnosa na način da će biti omogućeno korištenje prava koja su prekršena ili za  koje se sumnja da se krše. Ako se takvim mjerama izbjegne zahtjev zbog kršenja ili navodnih kršenja  prava trećih strana, HT neće snositi nikakvu daljnju odgovornost za takve zahtjeve.  <br />12.3.  Korisnik je odgovoran naknaditi svu eventualno nastalu štetu HT-u u pogledu zahtjeva, postupaka,  dugovanja, šteta, troškova i izdataka, koja proizlaze iz zahtjeva temeljenog na Korisnikovoj povredi  prava intelektualnog vlasništva HT-a ili trećih, a posebice patentnih prava, autorskih prava, licencija,  trgovačkih tajni, robnih marki ili drugih intelektualnih prava trećih osoba.  </p><h3 style='color: darkgoldenrod;'>Članak 13. Odgovornost za štetu </h3><p><br />13.1.  HT ne jamči i ne snosi odgovornost za dostupnost održavanja Opreme u slučajevima kad ona ovisi o  pružanju usluga (primjerice elektroničkih komunikacijskih usluga) koje HT ne pruža ili čije pružanje  izravno ne kontrolira.  <br />13.2.  Ako nije drugačije definirano ovim Uvjetima, odgovornost za štetu ograničena je na način utvrđen  ovim člankom.  <br />13.3.  Za štete koje bi mogle nastati HT-u i/ili Korisniku pri izvršenju obveza iz ovih Uvjeta, a koje su  uzrokovane s namjerom ili grubom nepažnjom, odgovornost obiju strana bit će neograničena.  <br />13.4.  U slučaju nastanka štete uzrokovane običnom nepažnjom, isključena je svaka odgovornost HT-a za  indirektnu štetu, uključujući pritom izmaklu korist, neimovinsku ili nematerijalnu štetu, bespotrebne  troškove, gubitak podataka ili potraživanja trećih osoba. HT neće biti odgovoran za štetu na Opremi  HT-a koja je posljedica bilo kakvih radnji na Opremi koje su poduzele neovlaštene treće osobe ili sam  Korisnik. Odgovornost HT-a za običnu (stvarnu) štetu ograničena je na maksimalni iznos od posljednje  tri (3) mjesečne naknade koje je Korisnik platio za korištenje Usluge u skladu s ovim Uvjetima.  <br />13.5.  Korisnik prihvaća da su usprkos eventualno obavljenim testovima proizvođača u uvjetima sličnim koji  prevladavaju u praksi moguće pogreške u navedenom softveru, tj. aplikaciji(ama) instaliranoj(im) na  opremi/na webu, a osobito vezano za posebne kombinacije podataka i funkcija. Korisnik prihvaća da  HT ne odgovara za prekid Usluge, bilo kakve gubitke ili oštećenja, troškove ili izdatke te bilo koju drugu  štetu nastalu Korisniku kao posljedica pogreške na softveru trećih na koji HT nema utjecaja, odnosno  da je odgovornost HT-a isključena u slučajevima u kojima ne postoji odgovornost proizvođača softvera  prema HT-u.  <br />13.6.  HT ne preuzima nikakvu odgovornost za potencijalne materijalne i nematerijalne štete nastale u svezi  s Uslugom i uporabom, odnosno korištenjem Opreme, a koje mogu rezultirati smrću, ozljedama,  katastrofalnim štetama ili masovnim razaranjima (primjerice, vezanim uz nuklearnu energiju, masovni  prijevoz, medicinske primjene ili neke druge primjene). </p><h3 style='color: darkgoldenrod;'>Članak 14. Inventura </h3><p><br />14.1.  Korisnik  se  obvezuje  da  će,  u  skladu  sa  zakonskim  propisima  i  eventualnim  odlukama  HT-a o  provođenju  izvanrednih  inventura,  raditi  godišnju,  odnosno  izvanrednu  inventuru  Opreme  koju  Korisnik koristi u sklopu Usluge. Predmetno može biti izvršeno putem sustava/platforme za daljinsko  upravljanje (udaljenim pristupom) ili će HT za te potrebe Korisniku dostaviti inventurnu listu na  potvrđivanje. Korisnik se obvezuje da će ovjerenu listu vratiti HT-u faksom na broj koji će HT naznačiti  na listi, a original će čuvati u svojoj arhivi za vrijeme cijelog trajanja ugovornog odnosa zasnovanog  ovim Uvjetima.  <br />14.2.  U slučaju da Korisnik inventurnom listom utvrdi da postoji manjak u odnosu na Zapisnik o isporuci i  instalaciji Opreme, HT će Opremu koja manjka smatrati uništenom što, u skladu s ovim Uvjetima,  podliježe obvezi Korisnika da naknadi HT-u štetu.  <br />14.3.  Ukoliko Korisnik tijekom trajanja ugovornog odnosa zasnovanog ovim Uvjetima preseli Opremu na  drugu lokaciju, obvezan je o tome obavijestiti HT. Korisnik može zatražiti da preseljenje izvrši HT, a što  će biti naplaćeno u skladu s Cjenikom („Intervencija na terenu“). Ako na novoj lokaciji nisu zadovoljeni  tehnički preduvjeti opisani u članku 3. ovih Uvjeta, HT ne može jamčiti niti snositi nikakvu odgovornost  za nemogućnost pružanja Usluge u cijelosti. Pojašnjenja radi, redovno korištenje mobilne Opreme  neće se smatrati preseljenjem u smislu ove točke. </p><h3 style='color: darkgoldenrod;'>Članak 15. Podaci o Korisniku </h3><p><br />15.1.  Potpisom Zahtjeva Korisnik potvrđuje da je upoznat s time da se podaci Korisnika navedeni u Zahtjevu  prikupljaju i dalje obrađuju u svrhu pružanja, obračunavanja i naplate Usluga, kao i u druge zakonom  dopuštene svrhe.  <br />15.2.  Korisnik je dužan obavijestiti HT o svim promjenama podataka koji su navedeni u Zahtjevu na bilo koji  prikladan način odmah odnosno najkasnije 30 (trideset) kalendarskih dana od nastanka promjene. Ako  Korisnik ne obavijesti HT o promjeni podataka na gore navedeni način te ako zbog tog propusta računi,  opomene i ostala pismena i/ili poruke ne mogu biti dostavljeni Korisniku, smatrat će se da je dostava  uredno izvršena na temelju postojećih podataka.   <br />15.3.  Ukoliko je korisnik ugovorio i uslugu Kartičnog plaćanja na Premium fiskalnoj blagajni, korisnik je  suglasan da se poslovni podaci korisnika  vezani uz uslugu Kartično plaćanje na Premium fiskalnoj  blagajni mogu obrađivati i analizirati u svrhu poboljšanja usluge.   </p><h3 style='color: darkgoldenrod;'>Članak 16. Trajanje i raskid ugovornog odnosa </h3><p><br />16.1.  Ugovor  o  korištenju  Usluge  sklapa  se  na  neodređeno  vrijeme,  uz  opciju  sklapanja  ugovora  s  minimalnim trajanjem od 12 (dvanaest) mjeseci ili 24 (dvadeset i četiri) mjeseca, u kom slučaju  Korisnik ostvaruje pravo na pogodnost u skladu s Cjenikom Usluge.   <br />16.2.  Svaka strana ugovornog odnosa zasnovanog ovim Uvjetima može raskinuti Ugovor o korištenju Usluge  pisanom obavijesti s trenutnim učinkom u slučaju ako druga strana nastavi s povredom odnosno  neizvršavanjem svojih obveza navedenih u ovom ugovoru o korištenju Usluge i/ili ne otkloni posljedice  nastalih povreda u roku od 30 (trideset) dana nakon dostavljanja pisane obavijesti u kojoj se ta  povreda navodi.  <br />16.3.  U slučaju ako Korisnik ne podmiri dospjelu novčanu obvezu iz računa HT-a ni u naknadnom roku od 90  (devedeset) kalendarskih dana od izdavanja pisane Opomene, HT ima pravo raskinuti Ugovor o  korištenju Usluge s trenutnim učinkom.  <br />16.4.  Korisnik ima pravo raskinuti ugovor o korištenju Usluge pisanom obaviješću s trenutnim učinkom, u  slučaju da HT izmijeni Cjenik HT-a za Usluge na način da poveća cijene primjenjive na Korisnika. U  takvom slučaju Korisnik će biti obvezan podmiriti prema HT-u sve svoje obveze dospjele do dana  raskida.  <br />16.5.  U slučaju raskida Ugovora o korištenju Usluge krivnjom Korisnika, HT neće odgovarati ni za kakvu štetu  koja bi mogla nastati Korisniku uslijed takvog raskida.  <br />16.6.  Svaka ugovorna strana ima pravo otkazati ovaj Ugovor s otkaznim rokom od 30 (trideset) dana. Radi  izbjegavanja dvojbe, ukoliko Korisnik otkaže Ugovor tijekom minimalnog trajanja Ugovora iz stavka  <br />16.1 članka 16 ovih Uvjeta, primjenjuje se članak 17 ovih Uvjeta.  <br />16.7.  Korisnik Ugovor o korištenju Usluge otkazuje/raskida putem pisane obavijesti HT-u poslane na  poštansku adresu: Hrvatski Telekom d.d., Sektor upravljanja prodajom malim i srednjim poslovnim  korisnicima, Radnička cesta 21, 10000 Zagreb. Ukoliko HT otkazuje/raskida Ugovor, pisanu obavijest  će dostaviti Korisniku na poštansku adresu Korisnika navedenu u Zahtjevu, odnosno adresu koju mu  Korisnik dostavi u skladu s člankom <br />15.2 ovih Uvjeta, ili na adresu elektroničke pošte koju mu Korisnik  dostavi u skladu s člankom <br />15.2 ovih Uvjeta. Ukoliko HT obavijest o raskidu/otkazu Ugovora o  korištenju Usluge dostavlja na adresu elektroničke pošte, pravne posljedice dostave takve obavijesti  nastupaju treći dan od slanja takve obavijesti. Pojašnjenja radi: Korisnik je u potpunosti odgovoran  osigurati da adresa elektroničke pošte koju je naveo HT-u u Zahtjevu, odnosno u skladu s člankom <br />15.2  ovih Uvjeta, bude valjana i funkcionalna, a HT ne snosi nikakvu odgovornost u slučaju da Korisnik ne  ispuni svoju obvezu te će se sva očitovanja volje koja HT pošalje na takvu adresu elektroničke pošte  smatrati dostavljenima u roku naznačenom u ovoj točci, neovisno o tome je li Korisnik ispunio  navedenu obvezu.  </p><h3 style='color: darkgoldenrod;'>Članak 17. Ugovorna kazna za neispunjenje </h3><p><br />17.1.  U slučaju Korisnikova jednostranog otkaza ovog Ugovora prije isteka minimalnog trajanja Ugovora o  korištenju Usluge iz stavka <br />16.1 članka 16 ovih Uvjeta ili raskida Ugovora o korištenju Usluge prije  isteka minimalnog trajanja Ugovora o korištenju Usluge iz stavka <br />16.1. članka 16. ovih Uvjeta iz razloga  za koje je odgovoran Korisnik, Korisnik će biti obvezan platiti HT-u ugovornu kaznu za neispunjenje, i  to u iznosu ukupnog zbroja svih mjesečnih naknada preostalih do isteka takvog minimalnog trajanja ili  u  iznosu  pogodnosti  koju  je  Korisnik  ostvario  s  obzirom  na  činjenicu  da  je  potpisao  ugovor  s  minimalnim trajanjem, što je povoljnije za Korisnika.   </p><h3 style='color: darkgoldenrod;'>Članak 18. Ustupanje </h3><p><br />18.1.  Ugovor o korištenju Usluge obvezuje ugovorne strane i njihove univerzalne pravne slijednike. Nijedna  strana nije ovlaštena, bez prethodnoga pisanog odobrenja druge strane, ustupiti ovaj Ugovor o  korištenju Usluge na bilo koju treću osobu. HT i Korisnik suglasno utvrđuju da navedeno prethodno  pisano odobrenje, naročito u slučaju ustupanja povezanim društvima, neće uskratiti bez valjanog  razloga. </p><h3 style='color: darkgoldenrod;'>Članak 19.  Djelomična ništavost </h3><p><br />19.1.  Ako bilo koja od odredbi ovih Uvjeta postane nezakonita, nevaljana ili neizvršiva u bilo kojem pogledu  prema važećim propisima, to ni na koji način neće utjecati na zakonitost, valjanost ili izvršivost ostalih  odredbi ovih Uvjeta.  <br />19.2.  HT i Korisnik suglasni su da će odredba koja je postala nezakonita, nevaljana ili neizvršiva njihovim  međusobnim sporazumom biti zamijenjena zakonitom, valjanom, odnosno izvršivom odredbom koja  će po svojoj gospodarskoj svrsi te  namjeri HT-a i Korisnika odgovarati odredbi koja je postala  nezakonita, nevaljana ili neizvršiva. </p><h3 style='color: darkgoldenrod;'>Članak 20.  Viša sila </h3><p><br />20.1.  HT i Korisnik neće biti odgovorni za neizvršavanje bilo koje od njihovih obveza navedenih u ovim  Uvjetima kad je nemogućnost uzrokovana događajem više sile (definiranim kao svaki objektivno  neotklonjiv i nepredvidiv događaj izvan kontrole ugovornih strana i nezavisan o njihovoj volji koji se ne  može predvidjeti, spriječiti, izbjeći ili otkloniti) koji izravno utječe na izvršenje njihovih obveza, u skladu  s ovim Uvjetima.  <br />20.2.  Događaji više sile uključit će, ali neće biti ograničeni na zemljotrese, poplave, tajfune ili epidemije, rat  ili ratno stanje, štrajkove, onemogućavanja rada, bojkote ili druge oblike industrijskih akcija, državni  embargo, restrikcije itd.  <br />20.3.  U slučaju događaja više sile, pogođena će strana uložiti sve svoje razumne napore da bi ispunila svoje  obveze u skladu s ovim Uvjetima.  <br />20.4.  U slučaju da događaj više sile spriječi izvršenje jednog dijela Uvjeta i da taj dio ne utječe na ostvarenje  Usluge u cjelini, pogođena će strana nastaviti izvršavati svoje obveze u dijelu u kojem nije pogođena  događajem više sile.  <br />20.5.  Strana koja je pogođena događajem više sile mora, čim to bude moguće, pisanim putem obavijestiti  drugu stranu i navesti koje je od svojih obveza spriječena obaviti zbog događaja više sile te mora dati  procjenu o vremenskom razdoblju tijekom kojega smatra da će biti spriječena izvršavati navedene  obveze.  <br />20.6.  U svakom slučaju, ako se nemogućnost ispunjenja obveza iz ovih Uvjeta zbog kašnjenja uzrokovanog  događajem više sile nastavi duže od tri (3) mjeseca, strana koja nije pogođena događajem više sile  pridržava pravo raskinuti ovaj Ugovor o korištenju Usluge s trenutnim učinkom, bez obveze naknade  štete nastale na temelju takvog raskida, o čemu će u pisanom obliku obavijestiti drugu stranu. </p><h3 style='color: darkgoldenrod;'>Članak 21.  Povjerljivost </h3><p><br />21.1.  Sve informacije i podaci koje će jedna strana učiniti dostupnima drugoj u svrhu izvršavanja obveza iz  ovih Uvjeta smatraju se povjerljivim podacima. Povjerljivi podaci ne mogu se koristiti, osim u svrhe  određene ovim Uvjetima, bez izričitog pristanka druge strane.  <br />21.2.  Nijedna strana neće biti odgovorna za otkrivanje ili korištenje podataka koji, u skladu s ovim Uvjetima,  predstavljaju povjerljive podatke, a koji već jesu ili će postati poznati javnosti, osim zbog povrede  ugovora o Usluzi, ili se moraju otkriti na temelju zakona, u skladu sa zahtjevom nadležnog tijela.  <br />21.3.  Strana koja prekrši obvezu čuvanja povjerljivosti podataka iz ovog članka bit će odgovorna za svaku  štetu, bez ikakvih ograničenja, koja je nastala za drugu stranu kao posljedica povrede obveza čuvanja  povjerljivosti podataka.  <br />21.4.  HT i Korisnik obvezni su djelovati u skladu sa svim važećim propisima vezanim uz zaštitu povjerljivosti  podataka i u tu svrhu ugovorom o radu, internim propisima ili na bilo koji drugi pravno prihvatljiv način  obvezati svoje zaposlenike, suradnike i pomoćnike na povjerljivost podataka i informacija koje druga  ugovorna strana smatra povjerljivim. </p><h3 style='color: darkgoldenrod;'>Članak 22. Zaštita osobnih podataka </h3><p><br />22.1.  Ukoliko je za potrebe pružanja Usluga nužno da HT obrađuje osobne podatke Korisnika, HT će se  smatrati izvršiteljem, a Korisnik voditeljem obrade osobnih podataka te se u tom slučaju primjenjuju  odredbe ovog članka.   <br />22.2.  HT je dužan obrađivati  osobne podatke isključivo u skladu s uputama Korisnika i  primjenjivim  propisima. Korisnik je isključivo odgovoran za ocjenu mogu li se osobni podaci zakonito obrađivati, za  zaštitu prava ispitanika te je dužan osigurati ispunjenje svih nužnih pravnih zahtjeva u skladu s  primjenjivim propisima.  <br />22.3.  Predmet obrade osobnih podataka jest pružanje ugovorene Usluge, a prestankom pružanja Usluge  prestaje i obrada osobnih podataka. U tom slučaju HT će vratiti i/ili trajno ukloniti podatke, osim ako  je važećim propisima ili pisanim dogovorom HT-a i Korisnika određeno drugačije.  <br />22.4.  Priroda obrade osobnih podataka sastoji se u pohrani i uporabi osobnih podataka, te u obavljanju uvida  u osobne podatke tijekom pružanja ugovorene Usluge. Osobni podaci  obrađuju se isključivo u  kontekstu sklopljenog Ugovora o Usluzi i samo u svrhu izdavanja računa i tehničke podrške te  provođenja kartičnih platnih transakcija, ukoliko je takav način plaćanja predviđen.  <br />22.5.  Korisnik sam definira i nadzire sadržaj podataka koje HT obrađuje u svrhu izvršenja Ugovora. Kategorije  podataka odnose se na poslovne podatke Korisnika te bilo koje osobne podatke za čiju je zakonitost  obrade odgovoran Korisnik. Vrste osobnih podataka mogu uključivati (bez ograničenja) sljedeće:  identifikacijske podatke, kontakt podatke, financijske podatke. Kategorije ispitanika definira i nadzire  Korisnik.  <br />22.6.  Korisnik ima pravo dobiti informacije i provjeriti usklađenost postupanja HT-a u vezi s obradom  osobnih podataka, uz prethodni dogovor s HT-om.  <br />22.7.  HT jamči da osobne podatke neće obrađivati u druge svrhe, uključujući reklamne, te da ih neće  otkrivati trećim stranama, osim ovlaštenim (pod)izvršiteljima obrade i ako je propisano zakonom.   <br />22.8.  HT jamči kako je imenovao službenika za zaštitu podataka s kontakt adresom osobni.podaci@t.ht.hr.  <br />22.9.  HT pomaže Korisniku u osiguravanju usklađenosti s obvezama zaštite osobnih podataka, u mjeri u kojoj  je to moguće.  <br />22.10. HT je dužan obavijestiti Korisnika o povredi osobnih podataka u smislu Opće uredbe o  zaštiti  podataka. Korisnik je isključivo odgovoran za izvješćivanje nadzornih tijela, ispitanika i/ili trećih strana.  <br />22.11. Uzimajući  u  obzir  prirodu  obrade,  HT  pomaže  Korisniku  putem  odgovarajućih  tehničkih  i  organizacijskih mjera, koliko je to moguće, da ispuni obvezu voditelja obrade u pogledu odgovaranja  na zahtjeve ispitanika.  <br />22.12. Osobni podaci obrađuju se u Republici Hrvatskoj…. Iznimno, obrada osobnih podataka je moguća i  u  drugim državama vodeći računa o obvezama vezanim uz prijenos podataka kako su one propisane  Općom uredbom o zaštiti podataka.     <br />22.13. Korisnik i HT provode odgovarajuće tehničke i organizacijske mjere zaštite osobnih podataka. HT se  obvezuje dostaviti konkretan opis mjera Korisniku na zahtjev. HT osigurava da su se osobe ovlaštene  za obradu osobnih podataka obvezale na povjerljivost ili da podliježu odgovarajućim zakonskim  obvezama.  <br />22.14. Trenutni izvršitelj obrade je Combis d.o.o, Zagreb, Radnička cesta 21., a Combis d,o.o. je kao daljnjeg  izvršitelja (pod-izvršitelja) angažirao TAS Eastern Europe d.o.o, Bulevar Mihajla Pupina 115 Ž, 11070  Beograd, Republika Srbija.  U slučaju potrebe za angažiranjem drugih (pod)izvršitelja, HT se obvezuje, izmjenom ovih Uvjeta ili na  drugi odgovarajući način, unaprijed obavijestiti Korisnika o tome. U slučaju neslaganja, Korisnik ima  pravo na raskid ugovora uz navođenje značajnog razloga u roku od 15 dana, slanjem pisane obavijesti  HT-u. U protivnom se smatra da je Korisnik suglasan. HT je dužan odabrati one (pod)izvršitelje obrade  koji pružaju dovoljna jamstva u pogledu zaštite osobnih podataka te ugovoriti s (pod)izvršiteljima  barem jednaku razinu zaštite osobnih podataka.  <br />22.15. Neovisno  o  odredbama  ovog  članka,  ukoliko  je  zaštita  osobnih  podataka  regulirana  zasebnim  ugovorom o zaštiti osobnih podataka između Korisnika i HT-a, primjenjuju se odredbe tog zasebnog  ugovora.   <br />22.16. Ako osobne podatke Korisnika obrađuje u svojstvu voditelja obrade, HT je dužan postupati u skladu s  važećim propisima i Politikom zaštite privatnosti korisnika Hrvatskog Telekoma. </p><h3 style='color: darkgoldenrod;'>Članak 23. Rješavanje sporova </h3><p><br />23.1.  HT i Korisnik suglasni su sporazumnim putem rješavati sve sporove proizišle iz ovih Uvjeta ili s njima u  vezi. U slučaju neuspjeha, za rješavanje sporova bit će nadležan sud u Zagrebu. </p><h3 style='color: darkgoldenrod;'>Članak 24. Završne odredbe </h3><p><br />24.1.  Ovi Uvjeti zamjenjuju sve prethodne usmene ili pisane te druge izravne ili neizravne dogovore između  HT-a i Korisnika u pogledu sadržaja koji je uređen ovim Uvjetima.  <br />24.2.  Ovi Uvjeti objavit će se na službenim internetskim stranicama HT-a www.hrvatskitelekom.hr. Ovi  Uvjeti stupaju na snagu na dan objave.  <br />24.3.  Ovi Uvjeti dostupni su na svim ovlaštenim prodajnim mjestima HT-a, kao i na službenim stranicama  HT-a. Ovi Uvjeti dostavit će se Korisniku prilikom zasnivanja ugovornog odnosa u skladu s člankom 1.  ovih Uvjeta. HT pridržava pravo izmjene ovih Uvjeta, o čemu će Korisnik biti pravovremeno obaviješten  na službenim internetskim stranicama ili na drugi primjeren način. U slučaju da su predmetne izmjene  nepovoljnije za Korisnika, Korisnik ima pravo u roku od 60 (šezdeset) dana od objave novih Uvjeta na  službenoj stranici HT-a raskinuti Ugovor o korištenju Usluge te je obvezan predati Opremu HT-u kako  je opisano u stavku <br />10.6. članka 10. ovih Uvjeta.  <br />24.4.  Na sve međusobne odnose između HT-a i Korisnika koji nisu uređeni ovim Uvjetima primjenjuju se  postojeći propisi Republike Hrvatske.  SPECIFIKACIJA USLUGE PREMIUM FISKALNA BLAGAJNA  Uređaj Premium fiskalna blagajna - funkcionalnosti:  <br />•  Prodaja/izdavanje računa u skladu s važećim Zakonom o fiskalizaciji u prometu gotovinom  <br />•  Izdavanje R1 računa  <br />•  Odabir načina plaćanja  <br />•  Prijava i odjava blagajnika  <br />•  Unos i ažuriranje cjenika (proizvoda i usluga, cijena, poreznih stopa)  <br />•  Tri porezne grupe (stope)  <br />•  Uređivanje blagajnika  <br />•  Baza artikala (do 5000 artikala)  <br />•  Grupiranje proizvoda i usluga u grupe  <br />•  Brzi pristup proizvodima i uslugama putem menija ili prečicom   <br />•  Brzina izdavanja računa <3-5 sekundi  <br/>•  Storno računa  <br/>•  Slobodni unos stavke  <br/>•  Dohvat računa  <br/>•  Ispis izvještaja - dnevni izvještaji, utržak prema porezu, utržak prema blagajniku, utržak po artiklima,  utržak prema porezu na potrošnju, utržak prema povratnoj naknadi.  <br/>•  Zatvaranje dana  <br/>•  Spremanje nepotpisanih računa i kasnije potpisivanje  <br/>•  Ispis poruke u podnožju računa  <br/>•  Ispis QR koda na računu  <br/>•  Uređaj  Premium  fiskalna  blagajna  omogućuje  provođenje  kartičnih  platnih  transakcija,  ukoliko  Korisnik ima ugovorenu uslugu prihvata platnih kartica s barem jednom od banaka ili kartičarskih tvrtki  s kojima HT ima ugovorenu poslovnu suradnju.   Internetska aplikacija Premium fiskalna blagajna - funkcionalnosti:  Internetska aplikacija Premium fiskalna blagajna podržava standardne internetske preglednike Chrome,  Firefox, Edge i Safari.  <br/>•  Prijava korisničkim imenom i lozinkom  <br/>•  Unos i ažuriranje podataka o tvrtki korisnika  <br/>•  Dodavanje, ažuriranje i brisanje trgovaca (blagajnika) koji koriste uređaj Premium fiskalna blagajna  <br/>•  Podaci o svim poslovnim prostorima gdje su instalirani uređaji Premium fiskalna blagajna  <br/>•  Dodavanje novih poslovnih prostora  <br/>•  Pregled svih instaliranih uređaja Premium fiskalna blagajna  <br/>•  Dodavanje novih uređaja Premium fiskalna blagajna  <br/>•  Pregled izdanih računa po broju računa, JIR ili ZKI  <br/>•  Dohvat i ispis računa  <br/>•  Kreiranje i ažuriranje cjenika za svaki uređaj Premium fiskalna blagajna (proizvodi/usluge, cijene,  porezne stope)  <br/>•  Unos CSV datoteke s proizvodima i uslugama  <br/>•  Izvoz računa XLSX formatu  <br/>•  Prijava i odjava poslovnog prostora u FINA-u  <br/>•  Unos i ažuriranje FINA certifikata  <br/>•  Unos poruke u podnožju računa  <br/>•  Kreiranje QR koda na računu </p></div>